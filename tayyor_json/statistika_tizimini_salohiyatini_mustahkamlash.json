[
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. O‘zbekiston Respublikasi Prezidentining “O‘zbekiston Respublikasining 2022 — 2026-yillarga mo‘ljallangan Investitsiya dasturini tasdiqlash hamda investitsiya loyihalarini boshqarishning yangi yondashuv va mexanizmlarini joriy etish to‘g‘risida” 2021-yil 30-dekabrdagi PQ-72-son qarori ijrosini ta’minlash, shuningdek, statistika tizimi salohiyatini yanada mustahkamlash maqsadida Vazirlar Mahkamasi qaror qiladi: 1. Quyidagilar: Jahon banki tomonidan “O‘zbekistonda statistika tizimi salohiyatini mustahkamlash” loyihasini (keyingi o‘rinlarda — loyiha) amalga oshirish uchun O‘zbekiston Respublikasiga 5 yillik imtiyozli davr bilan 30 yil muddatga 50 mln AQSh dollaridan oshmaydigan miqdorda Xalqaro taraqqiyot uyushmasining imtiyozli qarz mablag‘larini ajratish ma’qullanganligi hamda moliyaviy bitim imzolanganligi; loyihani amalga oshirish uchun O‘zbekiston Respublikasining ulushi 13,3 mln AQSh dollarini, shu jumladan, qo‘shilgan qiymat solig‘ini qoplab berish va bojxona bojidan ozod etish shaklida 7,5 mln AQSh dollarini, investitsiya davridagi moliyaviy xarajatlar 5,8 mln AQSh dollarini tashkil etishi; loyihani amalga oshirish davri 5 yil (2024 — 2028-yillar) etib belgilanganligi ma’lumot uchun qabul qilinsin. 2. Quyidagilar: “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy ko‘rsatkichlari 1-ilovaga muvofiq; “O‘zbekistonda statistika tizimi salohiyatini mustahkamlash” loyihasi doirasida Xalqaro taraqqiyot uyushmasining qarz mablag‘laridan foydalanish sxemasi 2-ilovaga muvofiq; “O‘zbekistonda statistika tizimi salohiyatini mustahkamlash” loyihasi doirasida Xalqaro taraqqiyot uyushmasining qarz mablag‘larini qaytarish, foiz va komissiya to‘lovlarini to‘lashning prognoz jadvali 3-ilovaga muvofiq; “O‘zbekistonda statistika tizimi salohiyatini mustahkamlash” loyihasini amalga oshirish bo‘yicha “yo‘l xaritasi” 4-ilovaga muvofiq tasdiqlansin." ,
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. O‘zbekiston Respublikasi Prezidentining “O‘zbekiston Respublikasining 2022 — 2026-yillarga mo‘ljallangan Investitsiya dasturini tasdiqlash hamda investitsiya loyihalarini boshqarishning yangi yondashuv va mexanizmlarini joriy etish to‘g‘risida” 2021-yil 30-dekabrdagi PQ-72-son qarori ijrosini ta’minlash, shuningdek, statistika tizimi salohiyatini yanada mustahkamlash maqsadida Vazirlar Mahkamasi qaror qiladi: 3. Belgilansinki: O‘zbekiston Respublikasi Prezidenti huzuridagi Statistika agentligi loyihaning o‘z vaqtida va to‘liq amalga oshirilishi, uni muvofiqlashtirish hamda boshqarish, loyihani amalga oshirish davrida monitoring va hisobotni yuritish, Xalqaro taraqqiyot uyushmasining qarz mablag‘laridan maqsadli hamda samarali foydalanilishi yuzasidan mas’ul ijro etuvchi organ (keyingi o‘rinlarda — ijro etuvchi organ) hisoblanadi; loyihani amalga oshirish davrida ijro etuvchi organ huzurida alohida bank hisobvarag‘ini ochish huquqiga ega bo‘lgan, Xalqaro taraqqiyot uyushmasining qarz mablag‘lari va qonunchilik hujjatlarida taqiqlanmagan boshqa manbalar hisobidan moliyalashtiriladigan 12 shtat birligidan iborat bo‘lgan Loyihani boshqarish guruhi tashkil etiladi; ijro etuvchi organ tomonidan Loyihani boshqarish guruhining xarajatlar smetasi va shtatlar jadvali har yili Iqtisodiyot va moliya vazirligi bilan kelishiladi; Xalqaro taraqqiyot uyushmasining qarz mablag‘larini qaytarish, foiz va xizmat ko‘rsatish hamda majburiyatlar uchun vositachilik haqi bo‘yicha to‘lovlar O‘zbekiston Respublikasining respublika budjeti hisobidan to‘lanadi.",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. O‘zbekiston Respublikasi Prezidentining “O‘zbekiston Respublikasining 2022 — 2026-yillarga mo‘ljallangan Investitsiya dasturini tasdiqlash hamda investitsiya loyihalarini boshqarishning yangi yondashuv va mexanizmlarini joriy etish to‘g‘risida” 2021-yil 30-dekabrdagi PQ-72-son qarori ijrosini ta’minlash, shuningdek, statistika tizimi salohiyatini yanada mustahkamlash maqsadida Vazirlar Mahkamasi qaror qiladi: 4. Mazkur qarorning bajarilishini nazorat qilish O‘zbekiston Respublikasi Bosh vazirining o‘rinbosari — iqtisodiyot va moliya vaziri J.A. Qo‘chqorov hamda O‘zbekiston Respublikasi Prezidenti huzuridagi Statistika agentligi direktori B.A. Begalov zimmasiga yuklansin.",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. O‘zbekiston Respublikasining Bosh vaziri A. ARIPOV tomonidan tasdiqlangan. Toshkent sh., 2024-yil 6-mart, 113-son",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy KO‘RSATKIChLARI. 1. Ko‘rsatkichlar nomi: Tovar va xizmatlar ; O‘lchov birligi: mln AQSh dollari  ; Jami: 50,0  ;  Moliyalashtirish manbai*, shu jumladan:  Xalqaro taraqqiyot uyushmasi qarz mablag‘lari  50,0; O‘zbekiston Respublikasining ulushi** - 0,0",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy KO‘RSATKIChLARI. 2. Ko‘rsatkichlar nomi: Qo‘shilgan qiymat solig‘ini qoplab berish va bojxona bojidan ozod etish*** ; O‘lchov birligi:   mln AQSh dollari  ; Jami: 7,5  ;  Moliyalashtirish manbai*, shu jumladan:  Xalqaro taraqqiyot uyushmasi qarz mablag‘lari - ; O‘zbekiston Respublikasining ulushi**: 7.5",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy KO‘RSATKIChLARI. 3. Ko‘rsatkichlar nomi: Investitsiya davridagi moliyaviy xarajatlar ; O‘lchov birligi:   mln AQSh dollari  ; Jami:  5.8 ;  Moliyalashtirish manbai*, shu jumladan:  Xalqaro taraqqiyot uyushmasi qarz mablag‘lari - ; O‘zbekiston Respublikasining ulushi**: 5.8",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy KO‘RSATKIChLARI. 4. Loyihani amalga oshirish davri: 2024 — 2028-yillar. Xalqaro taraqqiyot uyushmasining qarz mablag‘larini qaytarish muddati: 30 yil; shu jumladan, asosiy qarz bo‘yicha imtiyozli davr: 5 yil",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    },
    {
        "content":  "O‘zbekiston Respublikasi Vazirlar Mahkamasining qarori. Xalqaro taraqqiyot uyushmasi ishtirokida “O‘zbekistonda statistika tizimi salohiyatini mustahkamlash” loyihasini amalga oshirish chora-tadbirlari to‘g‘risida. “O‘zbekistonda statistika tizimi salohiyatini mustahkamlash” loyihasining asosiy texnik-iqtisodiy KO‘RSATKIChLARI. Izoh. * Zarur hollarda, Xalqaro taraqqiyot uyushmasi tomonidan ajratilgan mablag‘lar doirasida ushbu loyihada ko‘zda tutilmagan, bir-birini to‘ldiruvchi faoliyat uchun boshqa xalqaro tashkilotlardan qo‘shimcha moliyaviy resurslarni jalb qilishga ruxsat etiladi. ** 2024 — 2028-yillarda ro‘yxatga olish tadbirlari va/yoki boshqa turdagi kuzatuvlar va tadbirlarni o‘tkazish bilan bog‘liq xarajatlarga Davlat budjetidan mablag‘lar ajratilishi mumkin, bunday hollarda O‘zbekiston Respublikasining ulushi mos ravishda o‘zgaradi. *** Yakuniy xarajatlar ko‘rsatkichlari Davlat budjeti hisobidan qoplanishi ko‘zda tutilgan soliqlardagi o‘zgarishlar va loyihaning xarid rejasidagi o‘zgarishlar natijalariga ko‘ra aniqlanadi. ",
        "source": "O‘zbekistonda statistika tizimi salohiyatini mustahkamlash",
        "date": "2025-04-12"
    }
]