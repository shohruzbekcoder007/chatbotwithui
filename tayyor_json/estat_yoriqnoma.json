[
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nESTAT 4.0 - Statistika hisobotini internet tarmog‘i orqali elektron raqamli imzodan foydalangan holda elektron shaklda taqdim etish va qayta ishlashni ta’minlovchi axborot tizimi.\nO‘zbekiston Respublikasi Davlat statistika qo‘mitasining O‘zbekiston Respublikasi Adliya vazirligi tomonidan 2021-yil 16-iyulda 3312-son bilan ro‘yxatdan o‘tkazilgan qaroriga asosan tasdiqlangan “Statistika hisobotini elektron shaklda taqdim etish tartibi to‘g‘risida”gi nizom tasdiqlangan. Mazkur nizom asosida ushbu “ESTAT 4.0” Davlat statistika hisobotlarini elektron shaklda \ntaqdim etishning avtomatlashtirilgan axborot tizimidan foydalanish bo‘yicha yo‘riqnoma ishlab chiqildi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nHisobot yaratish va ma’lumot kiritish tartibi.\nTaqdim etish mumkin bo‘lgan hisobotlar ro‘yxati tartib raqami, hisobot turi, hisobot davri, hisobot taqdim etish vaqti va joriy holati bo‘yicha tartiblanadi. Ushbu ro‘yxatdan kerakli hisobot turiga tegishli qatordagi “Jo’natish” tugmasiga bosish orqali ochiladi.\nTaqdim etilishi ko‘zda tutilgan hisobot shaklinining kirish sahifasi, ushbu hisobot shaklining “Titul sahifasi” bo’limidan boshlanadi. Mazkur bo‘lim  jadval ko‘rinishida bo‘lib, tegishli satr va ustunlariga mos ma’lumot kiritiladi. Mazkur jadval to‘ldirilgandan so‘ng, foydalanuvchidan ushbu bo‘limga kiritilgan ma’lumotlarni tasdiqlash maqsadida, sahifaning pastgi o‘ng burchagida joylashgan “Saqlash” tugmasi bosish talab etiladi.\nHisobot shaklini to‘ldirish jarayonida ma’lumot kiritilganidan so‘ng, ushbu ma’lumotni tasdiqlash satr va ustunlarni ketma-ketik asosida to‘ldirish maqsadida foydalanuvchilar uchun qulay va tushunarli bo‘lgan “Tab” tugmasini bosish talab etiladi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nMantiqiy nazoratlarning talablari bo‘yicha turlari.\nNoqatʼiy mantiqiy nazorat talabi – Hisobot shakllarida bo‘limlar, satrlar va ustunlar o‘rtasidagi talab bajarilmagan holatda, uning bajarilmaslik sababi ko‘rsatilishi zarur (foydalanuvchi oynasining pastki chap qismida).\nNoqat’iy mantiqiy nazorat talabi mavjud bo‘lsa, hisobot shaklining yakuniy qismida joylashgan “Izoh” maydoniga har bir noqat’iy mantiqiy nazorat talabi bo‘yicha tegishli ma’lumot kiritilgandan so‘ng, hisobot shaklini jo‘natishdagi cheklov bekor qilinadi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nMantiqiy nazoratlarning talablari bo‘yicha turlari.\nQatʼiy mantiqiy nazorat talabi – Hisobot shakllarida bo‘limlar, satrlar va ustunlar o‘rtasida bajarilishi qatʼiy bo‘lgan mantiqiy nazorat turi (foydalanuvchi oynasining pastki o‘ng qismida). Agarda taqdim etilayotgan hisobot shaklida qat’iy nazorat talabi bo‘lsa, hisobot shaklini jo‘natishga cheklov qo‘yiladi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nHisobot shaklining yakuniy qismi. \nHisobot shakllarining barcha tegishli bo‘limlari to‘ldirilgandan so‘ng, foydalanuvchidan hisobot shaklining “Yakuniy qism” bo‘limiga o‘tish talab etiladi. Ushbu bo‘limda korxona va tashkilotning quyidagi majburiy rekvizitlari ko‘rsatilgan bo ‘lishi shart hisoblanadi:\n- Respondentning F.I.Sh.;\n- Respondentning electron pochta manzili;\n- Hisobot shaklini taqdim etishga mas’ul bo‘lgan mansabdor shaxs to‘g‘risidagi ma’lumotlar.\nUshbu ma’lumotlar to‘liq kiritilganligi ishonch hosil qilgandan so‘ng, ushbu sahifaning pastki chap qismida joylashgan “Jo’natish” tugmasini bosish orqali hisobot shakli statistika organi xodimlari tomonidan ko‘rib chiqish uchun jo‘natiladi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nKo‘rib chiqilayotgan hisobotlar – statistika organlariga taqdim etilgan hisobotlarni ko‘rib chiqishdan so‘ng, statistika xodimi tomonidan ko‘rib chiqilayotgan hisobotlar ro‘yxati. Ushbu bo‘limda respondent tomondan taqdim etilgan hisobotlar tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi. Har bir hisobot nomini tanlagan holda, ushbu hisobotni ko‘rib chiqish mumkin, ammo ushbu hisobotga o‘zgartirishga cheklov qo‘yiladi;\n\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimga kirish tartibi.\nDavlat statistika hisobotlarini elektron shaklda taqdim etishning avtomatlashtirilgan axborot tizimiga (keyingi o‘rinlarda - tizimga) kirish hisobot.stat.uz havolasi bo‘yicha elektron raqamli imzo (keyingi\no‘rinlarda – ERI) orqali avtorizatsiyadan o‘tgan holda amalga oshiriladi.\nBunda amal qilish muddati tugallanmagan yuridik shaxsning ERI kaliti yoki yuridik shaxs tomonidan respondentning shaxsiy kabinetida faoliyat olib borish uchun ruxsat berilgan jismoniy shaxsning ERI kaliti bo‘lishi kerak.\nTizimga Yagona identifikatsiya tizimi (OneID) orqali avtorizatsiyadan o‘tgan holda kirishni amalga oshirish imkoni yaratilgan.\nOneID tizimida korxona yoki tashkilot rahbariga tegishli ERI kaliti bilan identifikatsiyadan so‘ng, avtomat tarzda Tizimga kerakli ma’lumotlar jo‘natiladi va Tizimga kirish amalga oshiriladi.\nTizimga kirish oynasida hisobot taqdim etuvchi korxona yoki tashkilotga tegishli bo‘lgan ERI kaliti tanlangandan so‘ng, uning amal qilish muddati tugallanmaganligi tekshiriladi. Shundan so‘ng, “KIRISH” tugmasini bosgan holda tizimga kirish amalga oshiriladi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimga kirish tartibi.\nTizimga kirish ERI kaliti orqali amalga oshirilganda, foydalanuvchi kompyuterida o‘rnatilgan E-IMZO dasturining modal oynasi ochiladi. Ushbu modal oynada ERI kalitiga biriktirilgan xos raqam (parol) ni kiritish talab etiladi. Kiritilgan parol to‘g‘riligiga ishonch hosil qilgandan so‘ng, modal oynasidagi “OK” tugmasini bosish orqali tasdiqlanadi.\nTizimga kirish amalga oshirilgandan so‘ng, ERI kaliti yoki OneID orqali identifikatsiyadan o‘tgan korxona yoki tashkilot rahbariga biriktirilgan korxona va tashkilotlar ro‘yxati shaklantirilgan sahifa ochiladi.\nUshbu ro‘yxatda tegishli korxona va tashkilotlar tizimdagi nomi, soliq to‘lovchining identifikatsiya raqami (keyingi o‘rinlarda – STIR) raqami va korxona va tashkilotning unikal tasniflagichi (keyingi o‘rinlarda – KTUT) raqamlari aks etadi.\nRo‘yxatdan tashkilot nomi tanlagan holda shaxsiy kabinet ishchi oynasiga o‘tiladi.\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nJo‘natilgan hisobotlar – respondent tomonidan taqdim etilgan hisobotlar ro‘yxati. Ushbu bo‘limda respondent tomonidan taqdim etilgan hisobotlar tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi. Har bir hisobot nomini tanlagan holda, ushbu hisobotni qayta ko‘rib chiqish mumkin;\nQaytarilgan hisobotlar – statistika organlariga taqdim etilgan hisobotlarni ko‘rib chiqishdan so‘ng, statistika xodimi tomonidan rad etilgan hisobotlar ro‘yxati. Ushbu bo‘limda respondent tomondan taqdim etilgan hisobotlar tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi. Har bir hisobot nomini tanlagan holda, ushbu hisobotda xato va kamchiliklarni ko‘rib chiqish va qayta o‘zgartirish mumkin; \n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nQabul qilingan hisobotlar – statistika organlariga taqdim etilgan hisobotlarni ko‘rib chiqishdan so‘ng, statistika organi xodimi tomonidan qabul qilingan hisobotlar ro‘yxati. Ushbu bo‘limda respondent tomondan taqdim etilgan hisobotlar tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi. Har bir hisobot nomini tanlagan holda, ushbu hisobotni qayta ko‘rib chiqish mumkin;",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nQoralama – respondent tomonidan statistika hisobotlarini yoki statistika kuzatuv shakllarini to‘ldirish jarayonida bo‘lgan, nihoyasiga yetmagan yoki ma’lum bir sabablarga ko‘ra taqdim etilmay qolgan hisobotlar, qisqacha aytganda hisobotlarning qoralama nusxasi ro‘yxati. Ushbu bo‘limda respondent tomondan taqdim etilgan hisobotlar tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi;\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nMasʼul vakillar – statistika organlariga ma’lum bir korxona yoki tashkilot nomidan hisobot taqdim etish vakolati berilgan yuridik va jismoniy shaxslar ro‘yxati. Ushbu bo‘limda vakolatli bo‘lgan shaxslarning tizimdagi tartib raqami, jismoniy shaxsning shaxsiy identifikatsiya raqami (keying o‘rinlarda – JSh ShIR), familiya, ismi va sharifi (keyingi o‘rinlarda – F.I.Sh.) bo‘yicha tartiblanadi.\nBu ro‘yxatdan shaxslarni vakolatlarini qaytarib olish (o‘chirib tashlash) yoki boshqa biror shaxsning ma’lumotlarini qo‘shgan holda, ushbu shaxsga hisobot taqdim etish vakolatini berish mumkin;\n",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nTizimning asosiy paneli\nXabarnomalar – statistika tizimi tomonidan respondentga taqdim etilgan hisobotlarning holati yuzasidan yuborilgan xabarlar ro‘yxati. Har bir xabarnoma uning tizimda qayd etilgan sanasi bo‘yicha tartiblanadi. Shuningdek, taqdim etilgan hisobotlar kim tomonidan ko‘rib chiqilayotgani haqida ma’lumotlarni ko‘rish, har bir hisobot turi bo‘yicha statistika xodimi bilan bog‘lanish va taqdim etilgan, rad etilgan va qabul qilingan hisobotlar bo‘yicha tasdiqlangan ma’lumotnomani olish mumkin",
        "source": "estat yo'riqnoma",
        "date": "2025-04-12"
    },
    {
        "content":  "“ESTAT 4.0” Davlat statistika hisobotlarini elektron shaklda taqdim etishning avtomatlashtirilgan axborot tizimidan foydalanish bo‘yicha\nYO‘RIQNOMA\nHisobot yaratish va ma’lumot kiritish tartibi.\nStatistika hisobotlarini taqdim etish uchun foydalanuvchi oynasining chap yon qismida joylashgan iqtisodiy tarmoq turlari bo‘yicha bo‘limlar ro‘yxatidan kerakli bo‘limni tanlash orqali, ushbu bo‘limga aloqador stastika hisobot turlari ro‘yxati sahifasi ochiladi.\nUshbu sahifa 2 ta bo‘limga ajratiladi: Taqdim etish mumkin bo‘lgan hisobotlar ro‘yxati va Taqdim etilgan hisobotlar ro‘yxati.\nTaqdim etilgan hisobotlar ro‘yxati tartib raqami, hisobot turi, hisobot davri, taqdim etilgan sanasi va hisobot holati bo‘yicha tartiblanadi. Shuningdek, bu sahifada tegishli hisobot turi bo‘yicha uning Excel fayli ko‘rinishida ko‘chirib olish mumkin. Ushbu faylda hisobot shaklining bo‘lim va satrlari ifoda etilgan. \nTaqdim etish mumkin bo‘lgan hisobotlar ro‘yxati tartib raqami, hisobot turi, hisobot davri, hisobot taqdim etish vaqti va joriy holati bo‘yicha tartiblanadi. Ushbu ro‘yxatdan kerakli hisobot turiga tegishli qatordagi “Jo’natish” tugmasiga bosish orqali ochiladi.\n",
        "source": "estat yo'riqnoma",
        "date": "2025-04-12"
    },
    {
        "content":  "Agar siz yangi korxona yoki tashkilot egasi yoki hisobchisi bo'lsangiz va qaysi hisobotlarni topshirish haqida ma'lumotga ega bo'lmasangiz quyidagilarni bajarishni tavsiya qilaman: 1. Hududiy statistika organlari. Tashkilotingiz ro‘yxatdan o‘tgan hududdagi statistika boshqarmasi bilan bog‘lanib, sizga taalluqli bo‘lgan hisobotlar va ularning topshirish tartibi haqida batafsil ma’lumot olishingiz mumkin. Hududiy statistika organlari sizning faoliyatingizga mos ravishda zarur hisobot shakllarini va ularni to‘ldirish bo‘yicha uslubiy ko‘rsatmalarni taqdim etadi. 2. 💼 4. Yagona davlat registri. Korxonalar va tashkilotlarning yagona davlat registri orqali tashkilotingiz haqidagi ma’lumotlarni tekshirishingiz mumkin. Bu orqali sizning tashkilotingiz qanday hisobotlarni topshirishi lozimligi haqida umumiy tasavvurga ega bo‘lasiz. Mazkur xizmatdan my.stat.uz sayti orqali foydalanish mumkin.",
        "source": "estat yo'riqnoma",
        "date": "2025-04-12"
    }
]