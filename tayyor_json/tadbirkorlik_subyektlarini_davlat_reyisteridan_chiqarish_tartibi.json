[
    {
        "content": "'Tadbirkorlik subyektlarini ixtiyoriy tugatish va ularning faoliyatini to‘xtatish tartibi hamda moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risidagi nizomlarni tasdiqlash haqida'gi O‘zbekiston respublikasi vazirlar mahkamasining Qarori. \n O‘zbekiston Respublikasi Prezidentining “Tadbirkorlik subyektlarni tugatish tartib-taomillarini soddalashtirish chora-tadbirlari to‘g‘risida” 2019-yil 7-iyundagi PF-5739-son Farmoniga muvofiq Vazirlar Mahkamasi qaror qiladi: \n1. Quyidagilar: \nTadbirkorlik subyektlarini ixtiyoriy tugatish va ularning faoliyatini to‘xtatish tartibi to‘g‘risidagi nizom 1-ilovaga muvofiq; \nMoliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risidagi nizom 2-ilovaga muvofiq tasdiqlansin.  \n2. O‘zbekiston Respublikasi Vazirlar Mahkamasining 3-ilovaga muvofiq ayrim qarorlari o‘z kuchini yo‘qotgan deb hisoblansin. \n3. O‘zbekiston Respublikasi Davlat soliq qo‘mitasi, Adliya vazirligi bir oy muddatda:  \nmanfaatdor vazirliklar va idoralar bilan birgalikda qonun hujjatlariga ushbu qarordan kelib chiqadigan o‘zgartirish va qo‘shimchalar to‘g‘risidagi takliflarni Vazirlar Mahkamasiga kiritsin; \no‘zlari qabul qilgan normativ-huquqiy hujjatlarni ushbu qarorga muvofiqlashtirsinlar. \n4. Ushbu qaror 2020-yil 1-yanvardan kuchga kiradi. \n5. Mazkur qarorning bajarilishini nazorat qilish O‘zbekiston Respublikasi Bosh vazirining o‘rinbosari — moliya vaziri J.A. Qo‘chqorov, O‘zbekiston Respublikasi adliya vaziri R.K. Davletov va Davlat soliq qo‘mitasi raisi B.A. Musayev zimmasiga yuklansin. ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi hamda moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risidagi nizomlarni tasdiqlash haqida",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 1-bob. Umumiy qoidalar \n1. Ushbu Nizom tadbirkorlik subyektlari ― yuridik shaxslarni (keyingi o‘rinlarda tijorat tashkilotlari deb ataladi) ixtiyoriy tugatish va tadbirkorlik subyektlari ― jismoniy shaxslar faoliyatini to‘xtatish tartibini belgilaydi. \n2. Nizomda quyidagi asosiy tushunchalardan foydalaniladi: \nmoliya-xo‘jalik faoliyati ― tadbirkorlik subyektlarining mahsulot ishlab chiqarish, ishlarni bajarish, savdo va xizmat ko‘rsatish, shuningdek, buxgalteriya, moliya, statistika, bank hujjatlari va boshqa hujjatlarini yuritish bilan bog‘liq faoliyati; \nro‘yxatdan o‘tkazuvchi organ ― Davlat xizmatlari markazlari; \ntugatish ― ro‘yxatdan o‘tkazuvchi organ tomonidan Tadbirkorlik subyektlarining yagona davlat reyestriga (keyingi o‘rinlarda davlat reyestri deb ataladi) tadbirkorlik subyektini tugatish to‘g‘risidagi yozuvlarni qayd etish; \nto‘xtatish ― yakka tartibdagi tadbirkorlik subyektining faoliyatini o‘z tashabbusi bilan ixtiyoriy ravishda to‘xtatishi; \ntugatuvchi ― tijorat tashkiloti muassisi(lari) (qatnashchilari) yoki u(lar) tomonidan tayinlangan shaxs(lar) (tugatish komissiyasi). Yakka tartibdagi tadbirkor tomonidan uning faoliyatini to‘xtatish uchun belgilangan tartibda tayinlangan jismoniy shaxs ham tugatuvchining vakolatlaridan foydalanadi; \nTadbirkorlik subyektlarini davlat ro‘yxatidan o‘tkazish va hisobga qo‘yishning avtomatlashtirilgan tizimi (keyingi o‘rinlarda Tizim deb ataladi) ― tadbirkorlik subyektlarini davlat ro‘yxatidan o‘tkazishni, shuningdek, ro‘yxatdan o‘tkazuvchi organ va vakolatli tashkilotlarning aloqa kanallari orqali elektron axborot almashuvini ta’minlash tizimi.  \n3. Qonunchilik hujjatlarida ayrim tijorat tashkilotlarini tugatishning hamda yakka tartibdagi tadbirkorlik subyektlari faoliyatini to‘xtatishning ushbu Nizomda nazarda tutilmagan boshqacha xususiyatlari belgilanishi mumkin. \n4. Ushbu Nizomning qoidalari: \nbanklar va kredit byurolari, ularning filiallari va vakolatxonalarini; \nshaharni tashkil etuvchi tijorat tashkilotlari va ularga tenglashtirilgan tijorat tashkilotlarini; \ndavlat organlari, nodavlat notijorat tashkilotlar, shu jumladan, ularning yuridik shaxs hisoblanadigan alohida bo‘linmalari (vakolatxonalari va filiallari), shuningdek, xalqaro va xorijiy nodavlat notijorat tashkilotlarning vakolatxonalari va filiallarini; \nqonun hujjatlarida nazarda tutilgan to‘lovga qobiliyatsizlik alomatlari bo‘lgan tijorat tashkilotlarini tugatishda qo‘llanmaydi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 1-bob. Umumiy qoidalar \n5. Tijorat tashkilotini ixtiyoriy tugatish to‘g‘risidagi qaror uning muassislari (qatnashchilari), vakillari yoki vakolatli organ tomonidan qonun hujjatlarida belgilangan tartibda qabul qilinadi. \nQarorda quyidagilar ko‘rsatiladi: \ntugatilayotgan tadbirkorlik subyekti to‘g‘risidagi ma’lumotlar (to‘liq va qisqartirilgan nomi, soliq to‘lovchining identifikatsiya raqami, pochta manzili); \ntugatuvchi haqidagi ma’lumotlar (pasport ma’lumotlari, telefon raqami va elektron pochta manzili); \ntugatilayotgan tadbirkorlik subyekti bo‘yicha murojaatlarni qabul qilish joyi va muddati;  \ntadbirkorlik subyekti tugatish sababi va mo‘ljallanayotgan tugatish muddati. \n6. Tugatuvchi tayinlangan vaqtdan boshlab tijorat tashkiloti ishlarini boshqarish bo‘yicha barcha vakolatlar unga o‘tadi. \n7. Tadbirkorlik subyekti ― jismoniy shaxs faoliyatini ixtiyoriy to‘xtatish uning qaroriga (arizasiga) ko‘ra amalga oshiriladi. \n8. Ro‘yxatdan o‘tkazuvchi organning davlat reyestriga tegishli yozuvlar qayd etilgandan keyin tijorat tashkiloti tugatilgan, tadbirkorlik subyekti ― jismoniy shaxs esa o‘z faoliyatini to‘xtatgan hisoblanadi. \n9. Tijorat tashkiloti muassislari (qatnashchilari) tugatishning, tadbirkorlik subyekti ― jismoniy shaxs esa to‘xtatishning istalgan bosqichida faoliyatini tiklash to‘g‘risida qaror qabul qilish huquqiga ega. \nBunda, tadbirkorlik subyektining moliya-xo‘jalik faoliyati bo‘yicha boshlangan tekshiruv (taftish) belgilangan tartibda yakuniga yetkaziladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 1-bob. Umumiy qoidalar \n10. Tugatuvchi tayinlangandan keyin uch ish kuni mobaynida tijorat tashkilotining boshqaruv organlari yoki jismoniy shaxs unga tijorat tashkiloti faoliyati bilan bog‘liq barcha hujjatlarni, shuningdek,tijorat tashkilotining muhri, shtamplari (agar mavjud bo‘lsa)va boshqa mol-mulkini ro‘yxat bo‘yicha topshirishi shart. \n11. Tugatuvchi: \na) ixtiyoriy tugatishni amalga oshiradi va tijorat tashkilotining kreditorlari, muassislari (qatnashchilari) hamda boshqa tegishli shaxslar manfaatlariga rioya etilishini ta’minlaydi; \nb) tijorat tashkiloti qarzdor sifatida ishtirok etgan ijro hujjatlarining ijrosini belgilangan tartibda ta’minlaydi; \nv) ishonchnomasiz tijorat tashkiloti nomidan vakillik qiladi, tijorat tashkilotining moliyaviy, hisob-kitoblar va boshqa hujjatlarini imzolaydi; \ng) tijorat tashkilotining barcha mansabdor shaxslari va xodimlari tomonidan bajarilishi majburiy bo‘lgan buyruqlar, farmoyishlar va boshqa hujjatlar chiqaradi;  \nd) ushbu Nizomda o‘z vakolatiga kiritilgan masalalarni hal qiladi, shuningdek, muassislar (qatnashchilar) qaroriga ko‘ra berilgan taqdirda boshqa vakolatlarni ham amalga oshiradi; \n12. Tugatuvchi vazifalarini bajarish tugatish komissiyasiga yuklangan taqdirda, tijorat tashkiloti faoliyatini boshqarishga oid barcha masalalar ovoz berish yo‘li bilan hal etiladi va tugatish komissiyasi a’zolarining ko‘pchilik ovozi bilan qabul qilinadi. Ovozlar soni teng bo‘lgan taqdirda, tugatish komissiyasi raisining ovozi hal qiluvchi hisoblanadi. \n13. Tugatish komissiyasi majlislarini o‘tkazishni uning raisi tashkil qiladi, rais ushbu Nizomda belgilangan funksiyalarning tugatish komissiyasi qarorlariga muvofiq bajarilishini ta’minlaydi. \n14. Tugatuvchining vakolatlari: \na) ixtiyoriy tugatish nihoyasiga yetganda ― tijorat tashkiloti tugatilganligi to‘g‘risidagi yozuvlar ro‘yxatdan o‘tkazuvchi organ tomonidan tegishli davlat reyestriga kiritilgan kunda; \nb) tijorat tashkiloti faoliyati tiklanganda ― tugatish ishlari to‘xtatilganligi va tijorat tashkiloti faoliyati tiklanganligi to‘g‘risida qaror qabul qilingan kunda; \nv) tadbirkorlik subyekti bankrot deb e’tirof etilganda ― tadbirkorlik subyekti bankrot deb e’tirof etilganligi va tugatish ishlari boshlanganligi to‘g‘risida sud qarori qabul qilingan kunda; \ng) yangi tugatuvchi tayinlanganda ― muassislar (qatnashchilar) tomonidan tegishli qaror qabul qilingan kunda to‘xtatiladi. Ushbu holatda tijorat tashkilotining barcha hujjatlari, muhrlari, shtamplari (agar mavjud bo‘lsa) va boshqa mol-mulki yangidan tayinlangan tugatuvchiga ikki kun muddatda ro‘yxat bo‘yicha topshiriladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 2-bob. Tugatuvchining vakolatlari va ularni to‘xtatish \n15. Moliya-xo‘jalik faoliyatini amalga oshirayotgan tijorat tashkilotlarini ixtiyoriy tugatish ushbu Nizomga muvofiq sxema bo‘yicha amalga oshiriladi.  \n16. Tugatuvchi ixtiyoriy tugatish to‘g‘risida qaror qabul qilingandan keyingi ish kunidan kechikmay: \na) ro‘yxatdan o‘tkazuvchi organga — o‘zi kelgan holda yoki Internet jahon axborot tarmog‘i orqali ixtiyoriy tugatish to‘g‘risidagi qaror nusxasini. Bunda tijorat tashkilotini ixtiyoriy tugatish to‘g‘risidagi qaror nusxasi Internet jahon axborot tarmog‘i orqali ro‘yxatdan o‘tkazuvchi organga taqdim etilganda, tugatuvchi o‘zining tugatuvchi etib belgilanganligini Tizim vositasida kelishadi, tugatuvchi tijorat tashkilotining direktori bo‘lgan holat bundan mustasno; \nb) tijorat tashkilotining talab qilib olinadigan asosiy depozit hisobvarag‘iga (keyingi o‘rinlarda asosiy hisobvarag‘i deb ataladi), xizmat ko‘rsatuvchi bankka va xorijiy valyutadagi mablag‘lari jamlanadigan bankka: \nixtiyoriy tugatish to‘g‘risidagi qaror nusxasini; \nimzolar namunalari va tugatuvchi muhrining bosma izi qo‘yilgan kartochkalarning ikki nusxasini; \nv) tijorat tashkilotining milliy valyutadagi ikkilamchi depozit hisobvaraqlariga, jamg‘ariladigan hamda muddatli depozit hisobvaraqlariga xizmat ko‘rsatuvchi banklarga ― ularni yopish hamda mablag‘larning mavjud qoldiqlarini uning milliy valyutadagi asosiy hisobvarag‘iga o‘tkazish to‘g‘risidagi ariza-topshiriqnomani; \ng) tijorat tashkilotining xorijiy valyutadagi talab qilib olinguncha depozit hisobvaraqlari, jamg‘arma va muddatli depozit hisobvaraqlari ochilgan banklarga — ularni yopish hamda mablag‘larning mavjud qoldiqlarini uning depozit hisobvaraqlariga, milliy valyutadagi asosiy hisobvarag‘i ochilgan joyda ochilgan xorijiy valyutadagi talab qilib olinadigan depozit hisobvarag‘iga o‘tkazish to‘g‘risidagi ariza-topshiriqnomani jo‘natadi. ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n17. Ro‘yxatdan o‘tkazuvchi organ tugatish to‘g‘risida qaror tushgandan so‘ng bir ish kuni ichida quyidagilarni amalga oshiradi: \na) tijorat tashkiloti ixtiyoriy tugatish jarayonida ekanligi to‘g‘risidagi ma’lumotlarni davlat reyestriga kiritadi hamda bu to‘g‘risida Tizim orqali quyidagi organlarni xabardor qiladi: \nro‘yxatdan o‘tgan joydagi soliq xizmati va statistika organlarini; \nO‘zbekiston Respublikasi Bosh prokuraturasi huzuridagi Majburiy ijro byurosi tuman (shahar) bo‘limini (keyingi o‘rinlarda Byuro deb ataladi); \nko‘chmas mulkka bo‘lgan huquqlarni ro‘yxatdan o‘tkazuvchi organni;avtotransport vositalari, qishloq xo‘jaligi texnikasi va ro‘yxatdan o‘tkaziladigan boshqa texnika vositalarini ro‘yxatdan o‘tkazuvchi organlarni;  \nO‘zbekiston Respublikasi Moliya vazirligi; \n“Hududgazta’minot”, “Hududiy elektr tarmoqlari” va “O‘zsuvta’minot” AJlarning hududiy tashkilotlari; b) ro‘yxatdan o‘tkazuvchi organning rasmiy saytiga tijorat tashkiloti tugatilayotganligi to‘g‘risida barcha uchun erkin foydalanish imkoni bo‘lgan e’lon joylashtiradi, e’londa quyidagilar ko‘rsatiladi:\ntijorat tashkilotining to‘liq va qisqartirilgan nomi (shuningdek, tijorat tashkilotining tugatishdan oldingi yil mobaynida o‘zgartirilgan barcha to‘liq va qisqartirilgan nomlari ko‘rsatiladi);\ntijorat tashkilotining joylashgan joyi (pochta manzili), soliq to‘lovchining identifikatsiya raqami;\nro‘yxatdan o‘tkazilgan sana va ro‘yxatdan o‘tkazgan organ to‘g‘risidagi ma’lumotlar (nomi va manzili);\nixtiyoriy tugatish to‘g‘risidagi qaror to‘g‘risidagi ma’lumotlar (sanasi, raqami);\nkreditorlarning talablari ko‘rsatilgan holdagi murojaatlarni qabul qilish muddati, ushbu muddat ko‘rsatib o‘tilgan e’lon chiqqan vaqtdan boshlab ikki oydan kam bo‘lmasligi kerak.\nUshbu bandning “a” kichik bandi uchinchi ― yettinchi xatboshilarida ko‘rsatilgan organlar tegishli xabarnoma tushgan kundan boshlab besh ish kuni ichida o‘zlarining ma’lumotlar bazasida tijorat tashkiloti to‘g‘risida mavjud bo‘lgan ma’lumotlarni Tizim orqali taqdim etadi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n18. Quyidagilar:\n a) ro‘yxatdan o‘tkazuvchi organ xabardor qilingan sanadan boshlab: \n tijorat tashkilotining moliya-xo‘jalik faoliyati to‘xtatib qo‘yiladi; \n yer solig‘i, yagona yer solig‘i, mulk solig‘i, suv resurslaridan foydalanganlik uchun soliq, shuningdek, barcha turdagi soliqlar va yig‘imlar bo‘yicha penyalarni hisoblab yozish to‘xtatiladi. Mol-mulkni, tayyor mahsulot qoldiqlarini va boshqa aktivlarni sotishda soliqlar va yig‘imlar amaldagi sotish narxlaridan kelib chiqqan holda, qonun hujjatlarida belgilangan tartibda hisoblab chiqiladi va to‘lanadi, ushbu xatboshida ko‘rsatilganlar bundan mustasno;  \n tijorat tashkilotining ta’sis hujjatlariga o‘zgartirish va qo‘shimchalar kiritish taqiqlanadi;  \n mol-mulkni begonalashtirish bilan bog‘liq bo‘lgan yoxud mol-mulkni uchinchi shaxslar tomonidan foydalanish uchun berishga sabab bo‘ladigan bitimlar faqat ushbu Nizomda belgilangan tartibda amalga oshiriladi; \n barcha majburiyatlarni, shuningdek, muddati kechiktirilgan majburiy to‘lovlarni bajarish muddati boshlangan hisoblanadi; \n b) milliy va xorijiy valyutadagi talab qilib olinadigan asosiy hisobvarag‘iga va ikkilamchi depozit hisobvarag‘iga xizmat ko‘rsatuvchi banklar xabardor qilingan sanadan boshlab: \n tijorat tashkilotining milliy va xorijiy valyutadagi hisobvaraqlaridan mablag‘larni hisobdan chiqarishga faqat tugatuvchining topshirig‘iga binoan, qonun hujjatlarida belgilangan tartibda yo‘l qo‘yiladi; \n 2-son kartotekaning amal qilishi to‘xtatib qo‘yiladi. \n Tijorat tashkilotining milliy va xorijiy valyutadagi ikkilamchi depozit hisobvaraqlari, jamg‘ariladigan hamda muddatli depozit hisobvaraqlariga xizmat ko‘rsatuvchi banklar tomonidan ushbu hisobvaraqlar yopilib, hisobvaraqdagi milliy valyuta qoldiqlarini asosiy hisobvarag‘iga, xorijiy valyuta qoldiqlarini xorijiy valyutada ochilgan hisobvaraqqa o‘tkazib beriladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n 19. Tugatuvchi ixtiyoriy tugatish to‘g‘risida qaror qabul qilingandan keyin: \n a) qonun hujjatlarida belgilangan tartibda tijorat tashkiloti xodimlari bilan mehnatga oid huquqiy munosabatlarni to‘xtatish chora-tadbirlarini ko‘radi; \n b) tijorat tashkilotining aktivlari va majburiyatlarini qonun hujjatlarida belgilangan tartibda xatlovdan o‘tkazadi, shu jumladan tijorat tashkiloti qarzdor sifatida ishtirok etgan ijro hujjatlari reyestrini tuzadi;  \n v) yil boshidan boshlab ro‘yxatdan o‘tkazuvchi organ tijorat tashkilotini ixtiyoriy tugatish to‘g‘risida xabardor qilingan sanagacha bo‘lgan davrda tijorat tashkiloti tomonidan to‘lanadigan barcha turdagi soliqlar va yig‘imlar bo‘yicha hisob-kitoblarni tuzadi; \n g) tijorat tashkilotining debitorlik qarzlarini olish, shuningdek, tasdiqnoma olgan holda (qabul qilib olingan sanasi to‘g‘risidagi belgi, pochta kvitansiyasi, yozma yoki elektron xabar va shu kabilar) kreditorlarni aniqlash va tijorat tashkilotining tugatilishi to‘g‘risida ularni yozma ravishda xabardor qilish chora-tadbirlarini ko‘radi. \n 20. Byuroning tuman (shahar) bo‘limi ro‘yxatdan o‘tkazgan organning bildirishnomasini olgan sanadan boshlab o‘n kundan kechiktirmay ish yuritishda ijro hujjati mavjudligini belgilangan tartibda aniqlaydi, unda tugatilayotgan tijorat tashkiloti qarzdor sifatida ishtirok etadi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n21. Tugatilayotgan tijorat tashkiloti davlat ro‘yxatidan o‘tkazilgan joydagi soliq xizmati organi ro‘yxatdan o‘tkazuvchi organ tomonidan Tizim orqali xabardor qilingan kundan boshlab uch ish kuni mobaynida tijorat tashkilotining moliya-xo‘jalik faoliyatini tekshirishga (taftish qilishga) kirishadi, uning muddati o‘ttiz kalendar kundan oshmasligi kerak.\n Yillik aylanmasi oxirgi uch yil ichida bir milliard so‘mgacha bo‘lgan, soliq maslahatchilari tomonidan soliqlarga doir xulosa berish orqali ixtiyoriy tugatilish istagini bildirgan tijorat tashkilotida (tavakkalchilik darajasi yuqori bo‘lgan soliq to‘lovchilar bundan mustasno) soliq tekshiruvi o‘tkazilmaydi.\n Tekshirishda tijorat tashkilotining oxirgi tekshirish o‘tkazilgan sanadan boshlab (tijorat tashkilotini tekshirish davlat ro‘yxatidan o‘tkazilgan sanadan boshlab amalga oshirilmagan bo‘lsa ― davlat ro‘yxatidan o‘tkazilgan sanadan boshlab) tijorat tashkilotini tugatish to‘g‘risida qaror qabul qilinganligi haqida ro‘yxatdan o‘tkazgan organ xabardor qilingan sanagacha bo‘lgan davr mobaynidagi moliya-xo‘jalik faoliyati qamrab olinadi, biroq ushbu davr uch yildan oshmasligi zarur.\n Tekshirish ushbu bandning birinchi xatboshida belgilangan muddatda tugallanmagan taqdirda, tijorat tashkilotining soliqlar va yig‘imlar bo‘yicha qarzi tugatuvchi taqdim etgan hisob-kitoblarga binoan aniqlanadi.\n Tekshirish yakuniga ko‘ra soliq to‘g‘risidagi qonun hujjatlari buzilishi holatlari aniqlangan taqdirda davlat soliq xizmati organi qonun hujjatlariga muvofiq choralar ko‘radi.\n Davlat ro‘yxatidan o‘tkazilgan vaqtdan boshlab moliya-xo‘jalik faoliyatini amalga oshirmagan hamda soliq qarzi mavjud bo‘lmagan tijorat tashkilotlarining moliya-xo‘jalik faoliyati tekshirilmaydi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n22. Kreditorlar tomonidan talablar taqdim etilishi uchun belgilangan muddat tugagach tugatuvchi soliq xizmati organi tomonidan o‘tkazilgan tekshirish natijalarini, shuningdek, tuzilgan ijro hujjatlari reyestrini hisobga olgan holda oraliq tugatish balansi loyihasini tuzadi.\n Oraliq tugatish balansi tijorat tashkiloti muassislari (qatnashchilari) tomonidan tasdiqlanadi. \n 23. Tugatuvchi oraliq tugatish balansi tasdiqlangandan keyin besh ish kuni mobaynida tasdiqnomani olgan holda har qaysi kreditorlarni ularning talablari e’tirof etilganligi yoki rad qilinganligi, e’tirof etilgan talablar summasi haqida yozma (elektron) ravishda tasdiqnomani olgan holda xabardor qiladi.\n 24. Oraliq tugatish balansiga muvofiq u tasdiqlangan kundan boshlab tugatuvchi tomonidan kreditorlarga quyidagi navbat bo‘yicha pul summalarini to‘lash amalga oshiriladi:\n birinchi navbatda ― fuqarolarning mehnatga oid huquqiy munosabatlardan kelib chiqadigan, alimentlarni undirishga va mualliflik shartnomalari bo‘yicha pul to‘lovlariga doir talablarini, shuningdek, fuqarolarning hayoti va salomatligiga yetkazilgan zarar uchun tijorat tashkiloti tegishli vaqtbay to‘lovlarni soqit qilish yo‘li bilan javob beradigan talablarini qondirish;\n ikkinchi navbatda ― Davlat budjetiga va maqsadli davlat jamg‘armalariga to‘lovlar; \n uchinchi navbatda ― boshqa kreditorlarning talablari.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n25. Kreditorlarning garov (ipoteka) bilan ta’minlangan talablarini qondirish tijorat tashkilotining garovga qo‘yilgan mol-mulkini (garov predmetini) belgilangan tartibda sotishdan keyin tushgan mablag‘lar hisobidan amalga oshiriladi. Ushbu mablag‘lar qoldig‘i kreditorlar talablarini Nizomning 24-bandida ko‘rsatilgan navbat bo‘yicha qondirish uchun yo‘naltiriladi. \n Agar garov (ipoteka) predmetini sotishdan tushgan summa kreditorlarning garov bilan ta’minlangan talablarini to‘liq qondirish uchun yetarli bo‘lmasa, u holda talablarning qolgan qismi Nizomning 24-bandida belgilangan navbat bo‘yicha qondiriladi.  n 26. Kreditorlar bilan hisob-kitob qilish uchun pul mablag‘lari yetarli bo‘lmagan taqdirda tugatuvchi tomonidan: n mol-mulkning bozor qiymatini aniqlash uchun baholovchi tashkilot jalb etiladi; n tijorat tashkiloti mol-mulkini ochiq savdolarda sotish tashkil etiladi. n Muomaladagi cheklangan mol-mulkni sotish yopiq savdolarda qonunchilikka muvofiq ko‘rsatib o‘tilgan mulkka nisbatan mulk egasi huquqiga yoki boshqacha buyum egasi huquqiga ega bo‘lgan shaxslar ishtirokida amalga oshiriladi. n 27. Savdoga qo‘yilgan sanadan boshlab ikki oy mobaynida sotilmagan mol-mulk kreditorlarga baholash summasida ushbu Nizomning 24-bandida belgilangan navbatga rioya etgan holda mulk etib qabul qilish taklif etiladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n28. Garovga qo‘yilgan mulkni garov saqlovchiga mulk qilib berish “Garov to‘g‘risida”gi O‘zbekiston Respublikasi Qonunining 29-moddasiga hamda “Ipoteka to‘g‘risida”gi Qonunining 43-moddasiga muvofiq amalga oshiriladi. Mol-mulkni boshqa kreditorlarga berishda uning baholash summasi e’tirof etilgan talablarni to‘lash hisobiga qo‘shiladi, baholash summasi bilan talab miqdori o‘rtasida tijorat tashkiloti foydasiga hosil bo‘lgan tafovut besh ish kuni muddatida kreditor tomonidan to‘lanadi.  \n 29. Kreditorlar talablarini qondirish muassislar (qatnashchilar) tomonidan tugatilayotgan tijorat tashkilotining bankdagi hisobvaraqlariga yo‘naltiriladigan mablag‘lar hisobidan amalga oshirilishi mumkin. \n 30. Kreditorlarning talablarini to‘liq hajmda qondirishning mumkin emasligi aniqlangan taqdirda, tugatuvchi tijorat tashkilotini to‘lovga qobiliyatsizlik haqida ish qo‘zg‘atish to‘g‘risidagi ariza bilan iqtisodiy sudga murojaat qilishi shart. Xo‘jalik yurituvchi subyekt bankrot deb e’tirof etilgan vaqtdan boshlab ixtiyoriy tugatish to‘xtatiladi va bundan keyingi tartibot to‘lovga qobiliyatsizlik to‘g‘risidagi qonun hujjatlariga muvofiq amalga oshiriladi. \n 31. Tugatuvchi: \n kreditorlar bilan hisob-kitoblar tugallangandan, shuningdek, tijorat tashkiloti qarzdor sifatida ishtirok etgan ijro hujjatlari amalda ijro etilgandan keyin; \n soliqlar va yig‘imlar, moliyaviy jarimalar summasi, shu jumladan, tekshirishlar yakunlari bo‘yicha hisoblangan summalar to‘langandan keyin; \n tijorat tashkilotining mol-mulki mulkka egalik qilish yuzasidan buyumlar bo‘yicha huquqlarga yoki ushbu tijorat tashkilotiga nisbatan majburiyatlar bo‘yicha huquqlarga ega bo‘lgan muassislar (qatnashchilar) o‘rtasida taqsimlangandan keyin tugatish balansi loyihasini tuzadi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n32. Tugatish balansi tijorat tashkiloti muassislari (qatnashchilari) tomonidan tasdiqlanadi va soliq xizmati organiga topshiriladi. Tugatuvchi tugatilayotgan tijorat tashkiloti qarzdor sifatida ishtirok etgan va ijro etilmagan ijro hujjatlarining ish yurituvida mavjudligi yuzasidan Byuroga so‘rov yuboradi. \n Tugatish balansi qabul qilingandan keyin soliq xizmati organi tijorat tashkilotining soliqlar va yig‘imlar bo‘yicha qarzi mavjud bo‘lmagan taqdirda, bir ish kuni mobaynida soliqlar va yig‘imlar bo‘yicha qarzi yo‘qligi to‘g‘risida xulosani tugatuvchiga hamda Tizim orqali ro‘yxatdan o‘tkazuvchi organga yuboradi.\n Byuro tijorat tashkiloti qarzdor sifatida ishtirok etgan va ijro etilmagan ijro hujjati uning ish yurituvida mavjud bo‘lmagan taqdirda, ijro etilmagan tegishli ijro hujjati ish yurituvida mavjud emasligi haqida tugatuvchiga hamda Tizim orqali ro‘yxatdan o‘tkazuvchi organga uch ish kuni mobaynida xabarnoma yuborishi shart. \n 33. Soliq xizmati organi tomonidan tijorat tashkilotining soliqlar va yig‘imlardan qarzi yo‘qligi to‘g‘risidagi xulosasi, shuningdek, ijrosi ta’minlanmagan tegishli hujjat ish yurituvida mavjud emasligi haqida Byuroning xabarnomasi olingandan keyin tugatuvchi tijorat tashkilotining asosiy hisobvarag‘i ochilgan bankka uni yopish to‘g‘risida murojaat qiladi. Bank bir ish kuni mobaynida tijorat tashkilotiga tegishli bulgan hisobvaraqni yopadi va tugatuvchiga asosiy hisobvarag‘i yopilganligi haqida ma’lumotnoma beradi, shuningdek, tijorat tashkilotlarining asosiy xisobvarag‘i yopilganligi to‘g‘risidagi ma’lumotnoma Tizim orqali ro‘yxatdan o‘tkazuvchi organga yuboriladi.\n Tijorat tashkilotining hisobvaraqlari xatlangan bo‘lsa, ularning yopilishiga yo‘l qo‘yilmaydi. Bunda tugatuvchi 2-son kartoteka bo‘yicha qarzdorlikni to‘lash (qaytarish) va xatlashni bekor qilish choralarini ko‘radi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n34. Tugatuvchi asosiy hisobvaraqi yopilgandan keyin uch ish kuni mobaynida belgilangan tartibda davlat yoki nodavlat arxiviga tijorat tashkilotining qonun hujjatlarida nazarda tutilgan barcha buxgalteriya va boshqa hujjatlarini topshiradi.\n35. Tugatuvchi tijorat tashkilotini davlat reyestridan chiqarish uchun ro‘yxatdan o‘tkazuvchi organga quyidagilarni taqdim etadi:\nvakolatli organ tomonidan chiqarilgan qimmatli qog‘ozlarni bekor qilish to‘g‘risidagi ma’lumotnoma (agar mavjud bo‘lsa);\ntijorat tashkiloti hujjatlarining belgilangan tartibda davlat yoki nodavlat arxiviga topshirilganligini tasdiqlovchi ma’lumotnoma (davlat ro‘yxatidan o‘tkazilgan vaqtdan boshlab moliya-xo‘jalik faoliyatini amalga oshirmagan tijorat tashkilotlari bundan mustasno).\n36. Ro‘yxatdan o‘tkazuvchi organ ushbu Nizomning 35-bandida ko‘rsatilgan barcha hujjatlar olingandan keyin ikki ish kuni mobaynida ushbu Nizomning 32 — 34-bandlari ijrosi ta’minlanganligini Tizim orqali tekshiradi hamda davlat reyestriga tijorat tashkiloti tugatilganligi to‘g‘risidagi yozuvlarni kiritadi.\nNizomning 32 — 34-bandlarida nazarda tutilgan ma’lumotlar Tizimda mavjud bo‘lmasa yoki 35-banddagi hujjatlar to‘liq taqdim etilmagan taqdirda, ro‘yxatdan o‘tkazuvchi organ davlat reyestriga kiritishni rad etadi.\nRo‘yxatdan o‘tkazuvchi organning qarori u qabul qilingan kundan keyin bir ish kuni mobaynida tugatuvchiga beriladi yoki unga pochta orqali jo‘natiladi. Davlat reyestriga kiritish rad etilgan taqdirda, tugatuvchiga ayni bir vaqtda olingan barcha hujjatlar qaytariladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 3-bob. Tijorat tashkilotini ixtiyoriy tugatish \n37. Ro‘yxatdan o‘tkazuvchi organ davlat reyestriga tijorat tashkiloti tugatilganligi to‘g‘risidagi yozuvlar kiritilgandan keyin avtomatik tarzda: \n tijorat tashkiloti tugatilganligi to‘g‘risida soliq xizmati va statistika organlarini Tizim orqali xabardor qiladi;  \n O‘zbekiston Respublikasi Xalq bankining tijorat tashkiloti joylashgan joydagi filialini tijorat tashkiloti tugatilganligi to‘g‘risida xabardor qiladi; \n O‘zbekiston fermer, dehqon xo‘jaliklari va tomorqa yer egalari kengashini fermer xo‘jaligi tugatilganligi to‘g‘risida xabardor qiladi. \n 38. Tijorat tashkilotini ixtiyoriy tugatishning umumiy muddati ro‘yxatdan o‘tkazuvchi organ ixtiyoriy tugatish to‘g‘risida xabardor qilingan kundan boshlab olti oydan oshmasligi kerak. \n Ko‘rsatilgan muddat o‘tgunga qadar ushbu Nizomning 35-bandida ko‘rsatilgan hujjatlar ro‘yxatdan o‘tkazuvchi organga to‘liq taqdim etilmasa, ixtiyoriy tugatish to‘xtatiladi. Ro‘yxatdan o‘tkazuvchi organ bir ish kuni mobaynida soliq xizmati va statistika organlariga ixtiyoriy tugatish to‘xtatilganligi to‘g‘risida Tizim orqali xabar beradi hamda yopilgan bank hisobvaraqlari qayta tiklanadi. \n 39. Ixtiyoriy tugatish ushbu Nizomning 38-bandida ko‘rsatilgan muddatda tugallanmaganda, shuningdek, ixtiyoriy tugatish va tijorat tashkiloti faoliyatini tiklash tartiboti to‘xtatilganda ushbu Nizomning 18-bandi “a” kichik bandi uchinchi xatboshida belgilangan imtiyozlar qo‘llanmaydi hamda barcha tegishli to‘lovlar ularni hisoblab yozish to‘xtatib qo‘yilgan davr uchun to‘liq hajmda undiriladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 4-bob. Tadbirkorlik subyekti ― jismoniy shaxs faoliyatini ixtiyoriy to‘xtatish \n40. Tadbirkorlik subyekti ― jismoniy shaxs faoliyatini ixtiyoriy to‘xtatish: \n soliqlar va yig‘imlarni yuridik shaxslar uchun nazarda tutilgan tartibda to‘laydigan yakka tartibdagi tadbirkorlar uchun ― ushbu Nizomning 3-bobida belgilangan tartibda; \n qat’iy belgilangan soliqlarni to‘lovchi yakka tartibdagi tadbirkorlar uchun ushbu bobda belgilangan tartibda amalga oshiriladi. \n 41. Tadbirkorlik subyekti — jismoniy shaxs faoliyatini ixtiyoriy to‘xtatish to‘g‘risida uning ro‘yxatdan o‘tkazuvchi organga taqdim etgan arizasi asosida amalga oshiriladi.  \n Tadbirkorlik subyekti — jismoniy shaxsning asosiy hisobvarag‘i yopilganligi to‘g‘risidagi ma’lumotnoma Tizim orqali ro‘yxatdan o‘tkazuvchi organga yuboriladi.  \n 42. Ro‘yxatdan o‘tkazuvchi organ faoliyatni ixtiyoriy to‘xtatish to‘g‘risida ariza kelib tushgandan so‘ng bir ish kuni ichida tadbirkorlik subyekti-jismoniy shaxs davlat ro‘yxatidan o‘tkazilgan joydagi soliq xizmati organiga Tizim orqali uning soliqlar va yig‘imlar bo‘yicha qarzi yo‘qligini tasdiqlash uchun so‘rovnoma yuboradi.  \n Bunda soliq xizmati organi so‘rovnoma olingan kundan boshlab ikki ish kuni mobaynida Tizim orqali ro‘yxatdan o‘tkazuvchi organga xabarnoma yuboradi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 4-bob. Tadbirkorlik subyekti ― jismoniy shaxs faoliyatini ixtiyoriy to‘xtatish \n43. Ro‘yxatdan o‘tkazuvchi organ Tizim orqali quyidagi hujjatlar kelib tushgandan keyin bir ish kuni mobaynida tadbirkorlik subyekti — jismoniy shaxs faoliyatini to‘xtatish to‘g‘risidagi yozuvni davlat reyestriga kiritadi:  \n ushbu Nizomning 41-bandida nazarda tutilgan tadbirkorlik subyekti — jismoniy shaxsning asosiy hisobvarag‘i yopilganligi to‘g‘risidagi tijorat bankining ma’lumotnomasi;  \n soliq xizmati organining ushbu Nizom 42-bandida nazarda tutilgan xabarnomasi. \n 44. Ro‘yxatdan o‘tkazuvchi organning tadbirkorlik subyekti ― jismoniy shaxs faoliyatini to‘xtatish to‘g‘risidagi yozuvni davlat reyestriga kiritish haqidagi qarori qabul qilingandan so‘ng bir ish kuni mobaynida tadbirkorlik subyekti ― jismoniy shaxsga (vakiliga) beriladi yoki pochta orqali jo‘natiladi. \n 45. Tadbirkorlik subyekti — jismoniy shaxs faoliyatini to‘xtatish to‘g‘risidagi yozuv davlat reyestriga kiritilgandan keyin ro‘yxatdan o‘tkazuvchi organ uch ish kunida:  \n soliq xizmati organini tadbirkorlik subyekti — jismoniy shaxs faoliyati to‘xtatilganligi to‘g‘risida qaror qabul qilingani haqida Tizim orqali xabardor qiladi;  \n “Litsenziya” avtomatlashtirilgan axborot tizimi orqali litsenziya va ruxsatnomalarni bergan organlarga xabarnoma yuboriladi. \n 46. Tadbirkorlik subyekti sifatida faoliyatining to‘xtatilishi jismoniy shaxsni kreditorlar oldidagi uning tadbirkorlik faoliyatini amalga oshirish bilan bog‘liq majburiyatlaridan ozod qilmaydi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizom. \n 5-bob. Yakunlovchi qoidalar \n47. Tijorat tashkiloti muassislari (qatnashchilari), tadbirkorlik subyekti ― jismoniy shaxs, tugatuvchi o‘zlari tayyorlagan, ro‘yxatdan o‘tkazgan organga va soliq xizmati organiga taqdim etgan hujjatlarning to‘g‘riligi va qonunchilikka muvofiqligi uchun javob beradilar. \n48. Ushbu Nizom talablarining buzilishida aybdor bo‘lgan shaxslar, shu jumladan, o‘zlariga yuklangan vazifalarni bajarmaganlik yoki zarur darajada bajarmaganlik natijasida kreditorlarga, muassislarga (qatnashchilarga) yoki uchinchi shaxslarga yetkazilgan zarar uchun qonun hujjatlariga muvofiq javob beradilar ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizomga ilova. \n Tadbirkorlik subyektlarini ixtiyoriy tugatish va ularning faoliyatini to‘xtatish tartibi SXEMASI \n 1-bosqich ; Subyektlar: Tugatuvchi  ; Tadbirlar: Tutatuvchi tayinlangandan keyin tijorat tashkilotining boshqaruv organlari yoki jismoniy shaxs tomonidan unga tijorat tashkiloti faoliyati bilan bog‘liq barcha hujjatlarni, shuningdek, tijorat tashkilotining muhri (agar mavjud bo‘lsa), shtamplari va boshqa mol-mulkini topshirish. ; Ijro muddati: 3 (uch) ish kunida  \n  2-bosqich ; Subyektlar: Tugatuvchi  ; Tadbirlar:  Ixtiyoriy tugatish to‘g‘risida qaror qabul qilingandan keyin ro‘yxatdan o‘tkazuvchi organga qaror nusxasini taqdim etish; Ijro muddati:   1 (bir) ish kunida\n 3-bosqich ; Subyektlar:   Ro‘yxatdan o‘tkazuvchi organ (Davlat xizmatlari markazi) ; Tadbirlar:  Tugatish to‘g‘risida qaror olinganidan so‘ng tijorat tashkilotini ixtiyoriy tugatish jarayonida ekanligi to‘g‘risidagi ma’lumotlarni davlat reyestriga kiritish va bu to‘g‘risida Tizim orqali tegishli idora va tashkilotlarni xabardor qilish xamda o‘zining rasmiy saytiga tijorat tashkiloti tugatilayotganligi to‘g‘risida barcha uchun erkin foydalanish imkoni bo‘lgan e’lonni joylashtirish; Ijro muddati: 1 (bir) ish kunida   \n  4-bosqich ; Subyektlar:   Idora va tashkilotlar; Tadbirlar:  Ixtiyoriy tutatish to‘g‘risidagi xabarnoma olingan kundan boshlab o‘zlarining ma’lumotlar bazasida tijorat tashkiloti to‘g‘risida mavjud bo‘lgan ma’lumotlarni Tizim orqali taqdim etish; Ijro muddati: 5 (besh) ish kunida  ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to'xtatish tartibi'gi Nizomga ilova. \n Tadbirkorlik subyektlarini ixtiyoriy tugatish va ularning faoliyatini to'xtatish tartibi SXEMASI \n 5-bosqich ; Subyektlar: Majburiy ijro byurosi ; Tadbirlar: Ro'yxatdan o'tkazgan organning bildirishnomasini olgan sanadan boshlab ish yuritishda ijro hujjatini davlat ijrochisi qonunda belgilangan tartibda ijro ishini tugallash va belgilangan tartibda tugatishni ijro etish uchun ijro hujjatini tugatuvchiga yuborish. ; Ijro muddati: 10 (o'n) kun \n 6-bosqich ; Subyektlar: Soliq xizmati organlari ; Tadbirlar: Tizim orqali xabardor qilingan kundan boshlab tijorat tashkilotining moliya-xo'jalik faoliyatini tekshirishga (taftish qilishga) kirishish, yillik aylanmasi oxirgi uch yil ichida bir milliard so'mgacha bo'lgan, soliq maslahatchilari tomonidan soliqlarga doir xulosa berish orqali ixtiyoriy tugatilish istagini bildirgan tijorat tashkilotlardan (tavakkalchilik darajasi yuqori bo'lgan soliq to'lovchi bundan mustasno) tashqari. ; Ijro muddati: 3 (uch) ish kunida \n 7-bosqich ; Subyektlar: Tugatuvchi ; Tadbirlar: Oraliq tugatish balansi tasdiqlangandan keyin barcha kreditorlarni ularning talablari e'tirof etilganligi yoki rad qilinganligi, e'tirof etilgan talablar summasi haqida yozma (elektron) ravishda tasdiqnomani olgan holda xabardor qilish. ; Ijro muddati: 5 (besh) ish kunida \n 8-bosqich ; Subyektlar: Tugatuvchi ; Tadbirlar: Mol-mulkni boshqa kreditorlarga berishda uning baholash summasi e'tirof etilgan talablarni to'lash hisobiga qo'shish, baholash summasi bilan talab miqdori o'rtasida tijorat tashkiloti foydasiga hosil bo'lgan tafovutni kreditordan qabul qilib olish ; Ijro muddati: 5 (besh) ish kunida ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizomga ilova. \n Tadbirkorlik subyektlarini ixtiyoriy tugatish va ularning faoliyatini to‘xtatish tartibi SXEMASI \n 9-bosqich ; Subyektlar:  Soliq xizmati organlari ; Tadbirlar:Tugatish balansi qabul qilingandan keyin tijorat tashkilotining soliqlar va yig‘imlar bo‘yicha qarzi bo‘lmagan taqdirda, soliqlar va boshqa majburiy to‘lovlar bo‘yicha qarzi yo‘qligi to‘g‘risidagi xulosani tugatuvchiga xamda Tizim orqali ro‘yxatdan o‘tkazuvchi organga yuborish.  ; Ijro muddati: 1 (bir) ish kunida  \n  10-bosqich ; Subyektlar: Majburiy ijro byurosi  ; Tadbirlar:  Bajarilmagan ijro hujjati Majburiy ijro byurosining ish yurituvida mavjud bo‘lmagan taqdirda, ijro etilmagan tegishli ijro hujjati ish yurituvida mavjud emasligi haqida tugatuvchiga hamda Tizim orqali ro‘yxatdan o‘tkazuvchi organga xabarnoma yuborish.; Ijro muddati:  3 (uch) ish kunida \n  11-bosqich ; Subyektlar: Tugatuvchi  ; Tadbirlar:Soliq xizmati organi va Majburiy ijro byurosining xabarnomasi olingandan keyin tijorat tashkilotining asosiy hisobvarag‘i ochilgan tijorat bankiga uni yopish to‘g‘risida murojaat qilish va tijorat banklari tomonidan tijorat tashkilotiga tegishli bo‘lgan hisobvaraq yopilganligi to‘g‘risida ma’lumotnomani olish.  ; Ijro muddati: 1 (bir) ish kunida  \n  12-bosqich ; Subyektlar: Tugatuvchi  ; Tadbirlar: Asosiy hisobvarag‘i yopilgandan keyin davlat arxiviga tijorat tashkilotining qonun hujjatlarida nazarda tutilgan barcha buxgalteriya va boshqa hujjatlarini topshirish ; Ijro muddati:  3 (uch) ish kunida ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 1-ILOVA. \n'Tadbirkorlik subyektlarini ixtiyoriy tugatish va ularning faoliyatini to‘xtatish tartibi'gi Nizomga ilova. \n Tadbirkorlik subyektlarini ixtiyoriy tugatish va ularning faoliyatini to‘xtatish tartibi SXEMASI \n 13-bosqich ; Subyektlar:  Ro‘yxatdan o‘tkazuvchi organ(Davlat xizmatlari markazi) ; Tadbirlar:  Barcha hujjatlar olingandan keyin Tizim orqali tekshirish xamda davlat reyestriga tijorat tashkiloti tugatilganligi to‘g‘risidagi yozuvlarni kiritish.; Ijro muddati: 2 (ikki) ish kunida  \n  14-bosqich ; Subyektlar: Ro‘yxatdan o‘tkazuvchi organ(Davlat xizmatlari markazi)  ; Tadbirlar: Qaror qabul qilingan kundan keyin uni tugatuvchiga berish yeki pochta orqali jo‘natish. Davlat reyestriga kiritish rad etilgan taqdirda, tugatuvchiga ayni bir vaqtda olingan barcha hujjatlar, muhr va shtamplarni qaytarish. ; Ijro muddati:  1 (bir) ish kunida \n15-bosqich ; Subyektlar: Ro‘yxatdan o‘tkazuvchi organ(Davlat xizmatlari markazi)  ; Tadbirlar:Davlat reyestriga tijorat tashkiloti tugatilganligi to‘g‘risidagi yozuvlar kiritilgandan keyin soliq xizmati organini tadbirkorlik subyekti — jismoniy shaxs faoliyati to‘xtatilganligi to‘g‘risida qaror qabul qilingani haqida Tizim orqali xabardor qilish  ; Ijro muddati:  3 (uch) ish kunida \n  16-bosqich ; Subyektlar: Ro‘yxatdan o‘tkazuvchi organ(Davlat xizmatlari markazi)  ; Tadbirlar: Ko‘rsatilgan muddat o‘tgunga kadar barcha hujjatlar to‘liq taqdim etilmasa, ixtiyoriy tugatishni to‘xtatish xamda soliq xizmati va statistika organlariga ixtiyoriy tugatish to‘xtatilganligi to‘g‘risida Tizim orqali xabar berish xamda yopilgan bank hisobvaraqlarini qayta tiklash. ; Ijro muddati:  1 (bir) ish kunida ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom\n 1-bob.Umumiy qoidalar \n 1. Ushbu Nizom moliya-xo‘jalik faoliyatini amalga oshirmayotgan tadbirkorlik subyektlari — yuridik shaxslarni (keyingi o‘rinlarda tijorat tashkiloti deb ataladi) Tadbirkorlik subyektlarining yagona davlat reyestridan (keyingi o‘rinlarda davlat reyestri deb ataladi) chiqarish tartibini belgilaydi. \n 2. Ushbu Nizomda quyidagi asosiy tushunchalardan foydalaniladi: \n moliya-xo‘jalik faoliyati — tijorat tashkilotining mahsulot ishlab chiqarish, ishlarni bajarish, savdo va xizmat ko‘rsatish, shuningdek, buxgalteriya, moliya, statistika, bank hujjatlari va boshqa hujjatlarni yuritish bilan bog‘liq faoliyati; \n harakatsiz holatga o‘tkazish — moliya-xo‘jalik faoliyatini amalga oshirmayotgan tijorat tashkilotini ixtiyoriy tugatish choralari ko‘rilmaganda, ularni davlat reyestridan chiqarishga qadar qo‘llaniladigan chora; \n ro‘yxatdan o‘tkazuvchi organ — Davlat xizmatlari markazlari; \n tugatish — ro‘yxatdan o‘tkazuvchi organ tomonidan davlat reyestriga tijorat tashkilotini tugatish to‘g‘risidagi yozuvlarni qayd etish; \n Tadbirkorlik subyektlarini davlat ro‘yxatidan o‘tkazish va hisobga qo‘yishning avtomatlashtirilgan tizimi (keyingi o‘rinlarda Tizim deb ataladi) — tadbirkorlik subyektlarini davlat ro‘yxatidan o‘tkazishni, shuningdek, ro‘yxatdan o‘tkazuvchi organ va vakolatli tashkilotlarning aloqa kanallari orqali elektron axborot almashuvini ta’minlovchi tizim. ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 1-bob.Umumiy qoidalar \n 3. Ushbu Nizomning qoidalari: \n banklar va kredit byurolari, ularning filial va vakolatxonalarini;  \n shaharni tashkil etuvchi tijorat tashkilotlari va ularga tenglashtirilgan tijorat tashkilotlarini; \n davlat organlarini, nodavlat notijorat tashkilotlarini, shu jumladan, ularning yuridik shaxslari hisoblanadigan alohida bo‘linmalarini (vakolatxonalari va filiallarini), shuningdek, xalqaro va xorijiy nodavlat notijorat tashkilotlarining vakolatxonalari va filiallarini;  \n qonun hujjatlarida nazarda tutilgan to‘lovga qobiliyatsizlik alomatlari bo‘lgan tijorat tashkilotlarini tugatishda qo‘llanmaydi. \n 4. Moliya-xo‘jalik faoliyatini amalga oshirmayotgan tijorat tashkilotlarini davlat reyestridan chiqarish ushbu Nizomga 1-ilovaga muvofiq sxema bo‘yicha amalga oshiriladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n2-bob. Moliya-xo‘jalik faoliyatini amalga oshirmayotgan tijorat tashkilotlarini aniqlash  \n 5. Moliya-xo‘jalik faoliyatini amalga oshirmayotgan tijorat tashkilotlari faoliyatini harakatsiz holatga o‘tkazish uchun quyidagilar asos bo‘ladi: \n to‘qqiz oy mobaynida moliya-xo‘jalik faoliyati bo‘yicha bank hisobvaraqlariga pul mablag‘lari tushmaganligi; \n to‘qqiz oy mobaynida soliq hisobotlari taqdim etilmaganligi. \n 6. Tijorat tashkilotlarining bank hisobvaraqlariga to‘qqiz oy mobaynida moliya-xo‘jalik faoliyati bo‘yicha pul mablag‘lari tushmaganda, tijorat banklari uch ish kuni ichida ular hisobga qo‘yilgan joydagi soliq xizmati organiga “Elektron hukumat” tizimi idoralararo integratsiyalashuv platformasi orqali ushbu Nizomga 2-ilovaga muvofiq ma’lumot taqdim etadi.  \n Bunda soliq xizmati organiga ma’lumot taqdim etilgandan so‘ng tijorat tashkilotining bank hisobvaraqlariga pul mablag‘lari tushganda, tijorat banklari tomonidan ushbu o‘zgarish bo‘yicha bir ish kuni mobaynida qo‘shimcha ma’lumot taqdim etiladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n2-bob. Moliya-xo‘jalik faoliyatini amalga oshirmayotgan tijorat tashkilotlarini aniqlash  \n 7. Soliq xizmati organi tijorat banklaridan ma’lumot kelib tushgach va (yoki) hisobot topshirish muddati tugagach, uch ish kuni mobaynida ushbu Nizomning 5-bandi talablari bo‘yicha tijorat tashkilotlari faollik holatini faoliyat ko‘rsatmayotgan holatga o‘zgartiradi va ushbu tashkilotlar to‘g‘risida Tizim orqali quyidagi idora va tashkilotlarni:\n ro‘yxatdan o‘tkazuvchi organ va ro‘yxatdan o‘tgan joydagi davlat statistika organlarini;\n O‘zbekiston Respublikasi Bosh prokuraturasi huzuridagi Majburiy ijro byurosi tuman (shahar) bo‘limini (keyingi o‘rinlarda Byuro deb ataladi);\n ko‘chmas mulkka bo‘lgan huquqlarni ro‘yxatdan o‘tkazuvchi organni;\n avtotransport vositalari, qishloq xo‘jaligi texnikasi va ro‘yxatdan o‘tkaziladigan boshqa texnika vositalarini ro‘yxatdan o‘tkazuvchi organlarni;\n O‘zbekiston Respublikasi Moliya vazirligini xabardor qiladi.\n Ushbu bandning uchinchi — oltinchi xatboshilarida ko‘rsatilgan idora va tashkilotlar tegishli xabarnoma tushgan kundan boshlab besh ish kuni ichida o‘zlarining ma’lumotlar bazalarida tijorat tashkiloti to‘g‘risida mavjud bo‘lgan ma’lumotlarni Tizim orqali taqdim etadi. ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 2-bob. Moliya-xo‘jalik faoliyatini amalga oshirmayotgan tijorat tashkilotlarini aniqlash  \n8. Soliq xizmati organi ushbu Nizomning 5-bandida ko‘rsatilgan yuridik shaxslar bo‘yicha: \na) quyidagilarni: \ntijorat tashkiloti haqiqatda moliya-xo‘jalik faoliyatini amalga oshirmaganligini; \nmol-mulki mavjudligini; \nyuridik va faoliyat ko‘rsatish manzilida mavjudligini; \ntijorat tashkilotining barcha qarzdorliklari (2-son kartotekasi) tahlilini; \nsoliqlar va yig‘imlar bo‘yicha qarzdorligi mavjudligini; \nb) muassislarining (qatnashchilarining) turar joyini aniqlash va ularni tugatish jarayoniga jalb qilish choralarini ko‘radi;  \nv) moliya-xo‘jalik faoliyatini amalga oshirmayotgan tijorat tashkilotlari muassislariga (qatnashchilariga) tijorat tashkilotini ixtiyoriy tugatishni taklif etadi. Tijorat tashkiloti o‘n ish kunida ixtiyoriy tugatishga kirishmagan, tijorat tashkiloti muassislari (qatnashchilar) ixtiyoriy tugatishni amalga oshirishni rad etgan, shuningdek, ko‘rsatib o‘tilgan shaxslarni aniqlash mumkin bo‘lmagan taqdirda, ushbu Nizomning 9-bandida nazarda tutilgan tadbirlarni amalga oshiradi; \nd) yig‘ilgan va mavjud ma’lumotlar asosida tijorat tashkilotining faoliyatini kameral soliq tekshiruvidan o‘tkazadi. ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 3-bob. Moliya-xo‘jalik faoliyatini amalga oshirmayotgan tijorat tashkilotlarini harakatsiz holatga o‘tkazish\n 9. Tijorat tashkilotining soliq va yig‘imlar bo‘yicha qarzdorliklari aniqlanmagan, mol-mulki mavjud bo‘lmagan, tijorat tashkiloti muassislarini (qatnashchilarini), ularning vakillari va rahbarini tugatish jarayoniga jalb etish imkoni bo‘lmaganda, davlat soliq xizmati organlari Tizim orqali ro‘yxatdan o‘tkazuvchi organga o‘n ish kunida tijorat tashkilotini harakatsiz holatga o‘tkazish to‘g‘risida taqdimnoma yuboradi. \n 10. Ro‘yxatdan o‘tkazuvchi organ: \n soliq xizmati organlarining taqdimnomasi kelib tushgandan so‘ng avtomatik tarzda davlat reyestriga hamda Tizimga tegishli yozuv kiritadi; \n uch ish kunida: \n tijorat tashkilotining harakatsiz holatga o‘tkazilganligi to‘g‘risida o‘z rasmiy veb-saytida e’lonni joylashtiradi; \n tijorat tashkilotining muassislariga (qatnashchilariga) Tizimda tijorat tashkilotining harakatsiz holatga o‘tkazilganligi to‘g‘risida xabarnoma yuboradi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 3-bob. Moliya-xo‘jalik faoliyatini amalga oshirmayotgan tijorat tashkilotlarini harakatsiz holatga o‘tkazish\n 11. Tijorat banklari harakatsiz holatga o‘tkazilgan tijorat tashkilotlarining hisobvaraqlarini bir ish kunida yopib, pul mablag‘larini harakatsiz depozit hisobvaraqlariga o‘tkazadi.\n Harakatsiz holatga o‘tkazilgan tijorat tashkilotlariga kelib tushgan mablag‘lar ularning harakatsiz depozit hisobvaraqlariga kirim qilinadi. Ushbu tijorat tashkilotlarining hisobvaraqlariga qo‘yilgan talablar harakatsiz depozit hisobvaraqlaridan O‘zbekiston Respublikasi Fuqarolik kodeksining 56-moddasida belgilangan tartibda hisobdan chiqariladi.\n 12. Soliq xizmati organlari tomonidan o‘tkazilgan tahlillar va o‘rganishlar natijasida soliq qarzdorliklari aniqlangan taqdirda,ularni qonun hujjatlarida belgilangan tartibda undirish choralari ko‘riladi.\n Soliqlar bo‘yicha qarzdorliklari undirilgan tijorat tashkilotlari bo‘yicha ish yuritish ushbu Nizomning 9-bandi asosida davom ettiriladi.\n 13. Tijorat tashkilotining debitorlik-kreditorlik qarzdorliklarini undirish manfaatdor shaxslar tomonidan qonun hujjatlarida belgilangan tartibda amalga oshiriladi.\n 131. Tijorat tashkiloti faoliyat ko‘rsatmayotgan korxonalar toifasiga o‘tkazilgandan keyin soliq xizmati organlari tomonidan soliq hisobotlarini qabul qilish to‘xtatiladi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 3-bob. Moliya-xo‘jalik faoliyatini amalga oshirmayotgan tijorat tashkilotlarini harakatsiz holatga o‘tkazish\n 14. Harakatsiz holatga o‘tkazilgan tijorat tashkiloti faoliyati ro‘yxatdan o‘tkazuvchi organ tomonidan quyidagi holatlarda: \ntijorat tashkilotining muassisi(lari), uning qonuniy vakillari yoki vorisi uch yilda tijorat tashkiloti faoliyatini davom ettirish to‘g‘risida ro‘yxatdan o‘tkazuvchi organga murojaat qilgan taqdirda — muassisi(lar), qonuniy vakil yoki vorislarning qaroriga asosan; \ntijorat tashkiloti sud yoki ijro ishi yuritish jarayoniga da’vogar yoxud javobgar sifatida e’tirof etilgan yoki unga nisbatan to‘lovga qobiliyatsizlik ishi qo‘zg‘atilgan taqdirda, qayta tiklanadi. \nBunda tijorat tashkiloti yangidan tashkil etilgan deb hisoblanmaydi, uning faoliyati qayta tiklanganligi to‘g‘risida davlat reyestriga hamda Tizimga tegishli yozuv kiritiladi. \nTijorat tashkiloti faoliyati qayta tiklangan taqdirda, ro‘yxatdan o‘tkazuvchi organ bu haqda tijorat banklarini, Vazirlar Mahkamasi huzuridagi Soliq qo‘mitasini hamda O‘zbekiston Respublikasi Prezidenti huzuridagi Statistika agentligini Tizim orqali xabardor qiladi. \n15. Harakatsiz holatga o‘tkazilgan tijorat tashkilotini javobgar yoki da’vogar sifatida e’tirof etgan organ (mansabdor shaxs) bu haqida uch ish kunida ro‘yxatdan o‘tkazuvchi organni xabardor qilishi shart ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 4-bob. Moliya-xo‘jalik faoliyatini amalga oshirmayotgan tijorat tashkilotlarini davlat reyestridan chiqarish\n 16. Tijorat tashkilotlari harakatsiz holatda saqlanishiga uch yil to‘lganda ro‘yxatdan o‘tkazuvchi organ: \n harakatsiz holatga o‘tkazilgan tijorat tashkilotlari faoliyati tiklanmagan taqdirda, qonun hujjatlarida belgilangan tartibda uch ish kunida davlat reyestridan chiqarish to‘g‘risida qaror qabul qiladi va bu haqda davlat reyestriga tegishli yozuv kiritadi; \n davlat ro‘yxatidan o‘tkazilganligi hamda tovar belgisining ro‘yxatdan o‘tkazilganligi to‘g‘risidagi guvohnomani (agar mavjud bo‘lsa) bekor qiladi. Agar ularni topish imkoni mavjud bo‘lmasa, uch ish kunida bekor qilinishi to‘g‘risidagi ma’lumotlar ro‘yxatga olish organi veb-saytida e’lon qilinadi; \n tijorat banklari, Vazirlar Mahkamasi huzuridagi Soliq qo‘mitasi hamda O‘zbekiston Respublikasi Prezidenti huzuridagi Statistika agentligiga tijorat tashkiloti, shuningdek, O‘zbekiston fermer, dehqon xo‘jaliklari va tomorqa yer egalari kengashiga fermer xo‘jaligi davlat reyestridan chiqarilganligi to‘g‘risida Tizim orqali xabarnoma yuboradi.\n Davlat reyestriga tugatish haqida yozuv kiritilgandan so‘ng tijorat tashkilotini tugatish yakunlangan, tijorat tashkiloti, shuningdek, O‘zbekiston fermer, dehqon xo‘jaliklari va tomorqa yer egalari kengashiga fermer xo‘jaligi esa mavjud emas deb hisoblanadi\n ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n4-bob. Moliya-xo‘jalik faoliyatini amalga oshirmayotgan tijorat tashkilotlarini davlat reyestridan chiqarish\n 17. Davlat reyestridan chiqarilgan tijorat tashkilotining bank hisobvaraqlaridagi mablag‘lar tijorat banklari tomonidan besh ish kunida tijorat tashkilotlarining pul mablag‘larini milliy va xorijiy valyutadagi yagona hisobvaraqlarida jamlaydi va hisobvaraq ochilgan bank joylashgan tuman (shahar) mahalliy budjetiga tegishli tijorat banki tomonidan o‘tkaziladi. \n18. Harakatsiz holatda turgan tijorat tashkiloti davlat reyestridan chiqarilgandan so‘ng uning soliq va yig‘imlar bo‘yicha ortiqcha to‘langan summalari mahalliy budjetlarning daromadi hisoblanadi.",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizom \n 5-bob. Yakunlovchi qoidalar\n19. Tijorat tashkiloti muassislari (qatnashchilari), tadbirkorlik subyekti, tugatuvchi o‘zlari tayyorlagan, ro‘yxatdan o‘tkazgan organga va soliq xizmati organiga taqdim etgan hujjatlarning to‘g‘riligi va qonun hujjatlariga muvofiqligi uchun javob beradilar. \n20. Ushbu Nizom talablarining buzilishida aybdor bo‘lgan shaxslar, shu jumladan, o‘zlariga yuklangan vazifalarni bajarmaganlik yoki zarur darajada bajarmaganlik natijasida kreditorlarga, muassislarga (qatnashchilarga) yoki uchinchi shaxslarga yetkazilgan zarar uchun qonun hujjatlariga muvofiq javob beradilar",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizomiga 1-ilova. \n Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi SXEMASI. \n 1-bosqich; Subyektlar: Tijorat banklari; Tadbirlar: Bank hisobvaraqlariga to‘qqiz oy mobaynida moliya-xo‘jalik faoliyati bo‘yicha pul mablag‘lari kelib tushmagan hollarda tadbirkorlik subyektlari to‘g‘risidagi ma’lumotlarni “Elektron hukumat” tizimi idoralararo integratsiyalashuv platformasi orqali taqdim etish; Ijro muddati: 3 (uch) ish kunida; \n 2-bosqich; Subyektlar: Soliq xizmati organlari; Tadbirlar: Tijorat banklaridan ma’lumot tushgan va (yoki) to‘qqiz oy mobaynida soliq hisobotlarini taqdim etmagan tijorat tashkilotlari to‘g‘risida Tizim orqali tegishli idora va tashkilotlarni xabardor qilish.; Ijro muddati: 3 (uch) ish kunida; \n 3-bosqich; Subyektlar: Idoralar va tashkilotlar; Tadbirlar: Tegishli xabarnoma tushgan kundan boshlab o‘zlarining ma’lumotlar bazasida tijorat tashkiloti to‘g‘risida mavjud bo‘lgan ma’lumotlarni Tizim orqali taqdim etish.; Ijro muddati: 5 (besh) ish kunida; \n 4-bosqich; Subyektlar: Soliq xizmati organlari; Tadbirlar: Moliya-xo‘jalik faoliyatini amalga oshirmayotgan tijorat tashkiloti muassislariga (qatnashchilariga) tijorat tashkilotini ixtiyoriy tugatishni taklif qilish va ixtiyoriy tugatishga kirishmagan, tijorat tashkiloti muassislari (qatnashchilar) ixtiyoriy tugatishni amalga oshirishni rad etan, shuningdek, ko‘rsatib o‘tilgan shaxslarni aniqlash mumkin bo‘lmagan taqdirda, belgilangan tartibda tugatish tadbirlarini boshlash.; Ijro muddati: 10 (o‘n) i kunida; \n",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizomiga 1-ilova. \n Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi SXEMASI. \n 5-bosqich ; Subyektlar:  Soliq xizmati organlari ; Tadbirlar:Tijorat tashkilotining soliq yig‘imlar bo‘yicha qarzdorliklari aniqlanmagan, mol-mulki mavjud bo‘lmagan, tijorat tashkiloti muassislarini (qatnashchilarini), ularning vakillari va rahbarini tutatish jarayoniga jalb etish imkoni bo‘lmaganda, Tizim orqali ro‘yxatdan o‘tkazuvchi organga tijorat tashkilotini harakatsiz holatga o‘tkazish to‘g‘risida taqdimnoma yuborish.; Ijro muddati: 10 (o‘n) ish kunida; \n 6-bosqich ; Subyektlar: Ro‘yxatdan o‘tkazuvchi organ ; Tadbirlar: Tijorat tashkilotining harakatsiz holatga o‘tkazilganligi to‘g‘risida o‘zining rasmiy saytida e’lonni joylashtirish;; Ijro muddati: 3 (uch) ish kunida; \n 7-bosqich ; Subyektlar:Tijorat banki ; Tadbirlar: Harakatsiz holatga o‘tkazilgan tijorat tashkilotining hisobvaraqlarini yopish va pul mablag‘larini harakatsiz depozit hisobvaraqlariga o‘tkazish.; Ijro muddati: 1 (bir) ish kunida; \n 8-bosqich ; Subyektlar: Sud organlari va Majburiy ijro byurosi; Tadbirlar: Harakatsiz holatga o‘tkazilgan tijorat tashkiloti javobgar yoki da’vogar sifatida e’tirof etilganda bu haqida ro‘yxatdan o‘tkazuvchi organni xabardor qilish.; Ijro muddati: 3 (uch) ish kunida; \n",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 2-ILOVA. \n'Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida'gi nizomiga 1-ilova. \n Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi SXEMASI. \n 9-bosqich ; Subyektlar:  Ro‘yxatdan o‘tkazuvchi organ(Davlat xizmatlari markazi) ; Tadbirlar: Tijorat tashkiloti harakatsiz rejimda saqlanishiga uch yil to‘lganda qonun hujjatlarida belgilangan tartibda davlat reyestridan chiqarish to‘g‘risida qaror qabul qilish va bu haqida davlat reyestriga tegishli yozuv xamda Tizimga tegishli o‘zgartirish kiritish; Ijro muddati: 3 (uch) ish kunida; \n 10-bosqich ; Subyektlar: Ro‘yxatdan o‘tkazuvchi organ(Davlat xizmatlari markazi);; Tadbirlar: Tijorat tashkilotining davlat ro‘yxatidan o‘tkazilganligi va tovar belgisining ro‘yxatdan o‘tkazilganligi to‘g‘risidagi guvohnomalarni bekor qilish. Agar ularni topish imkoni mavjud bo‘lmasa, bekor qilinganligi to‘g‘risidagi ma’lumotlarni rasmiy saytda e’lon qilish; Ijro muddati: 3 (uch) ish kunida; \n 11-bosqich ; Subyektlar: Tijorat banki; Tadbirlar: Davlat reyestridan chiqarilgan tijorat Tashkilotining tijorat banki hisobvaraqlaridagi pul mablag‘larini milliy va xorijiy valyutadagi yagona hisobvaraqlarida jamlash va hisobvaraq ochilgan tijorat banki joylashgan tuman (shahar) mahalliy budjetiga o‘tkazish; Ijro muddati: 5 (besh) ish kunida;",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 3-ILOVA. \nO‘zbekiston Respublikasi Hukumatining 2020-yil 1-yanvardan boshlab o‘z kuchini yo‘qotgan deb e’tirof etilayotgan ba’zi qarorlari \n1. Vazirlar Mahkamasining “Moliya-xo‘jalik faoliyatini amalga oshirmayotgan va qonunchilikda belgilangan muddatlarda o‘zlarining ustav jamg‘armalarini shakllantirmagan korxonalarni tugatish tartibi to‘g‘risida” 1999-yil 3-iyuldagi 327-son qarori (“O‘zbekiston Respublikasi HT”, 1999-y., 7-son, 35-modda.). \n2. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirish va qo‘shimchalar kiritish, shuningdek ba’zilarini o‘z kuchini yo‘qotgan deb hisoblash to‘g‘risida (“Tadbirkorlik subyektlarini huquqiy himoya qilish tizimi takomillashtirilganligi hamda ularning moliyaviy javobgarligi erkinlashtirilganligi munosabati bilan O‘zbekiston Respublikasining ayrim qonun hujjatlariga o‘zgartirish va qo‘shimchalar kiritish to‘g‘risida” O‘zbekiston Respublikasi Prezidentining “Statistik, soliq va moliyaviy hisobotlarni, litsenziyalanadigan faoliyat turlarini va ruxsat berish tartib-taomillarini tubdan qisqartirish chora-tadbirlari to‘g‘risida” 2012-yil 16-iyuldagi PF-4453-son Farmoniga muvofiq Vazirlar Mahkamasi qaror qiladi: “Tadbirkorlik subyektlarining yagona davlat reyestriga o‘tkazilishi tartibi to‘g‘risida” 2012-yil 1-noyabrdagi 313-son qaroriga (O‘zbekiston Respublikasi QT, 2012-y., 44-son, 507-modda) 1-ilovaning 23-bandi) 2013-yil 18-iyundagi 174-son qaroriga (O‘zbekiston Respublikasi QT, 2013-y., 25-son, 343-modda) 1-ilovaning 2-bandi.  \n 3. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirishlar kiritish to‘g‘risida” 2013-yil 4-yanvardagi 1-son qarori (O‘zbekiston Respublikasi QT, 2013-y., 2-son, 25-modda).  \n 4. Vazirlar Mahkamasining “Qimmatli qog‘ozlar bozori to‘g‘risida”gi O‘zbekiston Respublikasi Qonunini amalga oshirish chora-tadbirlari haqida” 2008-yil 29-dekabrdagi 284-son qaroriga (O‘zbekiston Respublikasi QT, 2008-y., 52-son, 523-modda) 3-ilovaning 1-bandi.  ",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Vazirlar Mahkamasining 2019-yil 21-avgustdagi 704-son qaroriga 3-ILOVA. \nO‘zbekiston Respublikasi Hukumatining 2020-yil 1-yanvardan boshlab o‘z kuchini yo‘qotgan deb e’tirof etilayotgan ba’zi qarorlari \n5. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirishlar kiritish, shuningdek, ba’zilarini o‘z kuchini yo‘qotgan deb hisoblash to‘g‘risida (“O‘zbekiston Respublikasining ayrim qonun hujjatlariga o‘zgartish va qo‘shimchalar kiritish, shuningdek, ayrim qonun hujjatlarini o‘z kuchini yo‘qotgan deb topish to‘g‘risida” 2017-yil 14-sentabrdagi O‘RQ-446-son O‘zbekiston Respublikasining Qonuni)” 2018-yil 19-yanvardagi 34-son qaroriga 1-ilovaning 9-bandi.  \n",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    },
    {
        "content": "Moliya-xo‘jalik faoliyatini amalga oshirmayotgan tadbirkorlik subyektlarini davlat reyestridan chiqarish tartibi to‘g‘risida nizomga \n2-ILOVA\nBank hisobvaraqlariga to‘qqiz oy mobaynida moliya-xo‘jalik faoliyati bo‘yicha pul mablag‘lari kelib tushmagan tijorat tashkiloti to‘g‘risida\nMA’LUMOT\n  Ma’lumot turlari:\n Tijorat tashkilotining to‘liq nomi, Soliq to‘lovchining identifikatsiya raqami, Pochta manzili, Xizmat ko‘rsatuvchi tijorat bankning nomi, Bank hisob raqami , Hisob raqamdagi qoldiq pul mablag‘lari miqdor, Hisob raqam ochilgan sana, Hisob raqam to‘xtatilgan sana, Tijorat tashkilotining kreditor, debitor qarzlari to‘g‘risidagi ma’lumotlari (mavjud bo‘lsa), Kartoteka 2 qarzdorlik to‘g‘risidagi ma’lumotlar (mavjud bo‘lsa)",
        "source": "Tadbirkorlik subyektlarini ixtiyoriy tugatish va ularning faoliyatini to‘xtatish tartibi",
        "date": "2025-05-27"
    }
]